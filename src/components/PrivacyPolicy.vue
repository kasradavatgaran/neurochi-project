<template>
  <div class="privacy-wrapper">
    <div class="privacy-container">
      <h1>قوانین و حریم خصوصی</h1>
      <div class="content">
        <h2>معرفی</h2>
        <p>چت بات نوروچی یک سرویس کاربردی متعلق به شرکت فناوری همراه گسترش ذهن است که به ارائه خدمات روانشناختی در حوزه کودکان صفر تا 5 سال می‌پردازد و با هدف نظارت بر رشد کودکان در سال‌های اولیه زندگی آن‌ها، ضمن ارزیابی مستمر روند رشد کودکان به کمک آزمون‌های استاندارد جهانی در شش حیطه اصلی تکاملی (ارتباطات، شخصی-اجتماعی، حرکات درشت، حرکات ظریف، حل مسئله و اجتماعی-عاطفی)، صدها بازی و فعالیت شناختی اختصاصی شده برای هر کودک با محتوایی متناسب با وضعیت او ارائه می‌دهد. همچنین با پیشنهاد مقالات علمی در تمامی زمینه‌های مورد نیاز والد و کودک، در کنار ابزارهایی کاربردی برای ثبت اطلاعات رشد فیزیکی و فراهم آوردن هر آنچه در این دوره حیاتی لازم است، دستیاری در دسترس برای والدین است و به کاربران خود اجازه می‌دهد با ثبت نام و پذیرش قرارداد استفاده از نرم افزار اخیر از این خدمات استفاده نمایند.</p>
        
        <h2>ماده ۱: مفاهیم و اصطلاحات</h2>
        <p>۱-۱- نوروچی برند تجاری ثبت شده در اداره ثبت مالکیت معنوی است که شرکت فناوری همراه گسترش ذهن به عنوان شخص حقوقی طرف اول قرارداد حاضر، تحت این برند، زیرساخت هوشمندی برای ارائه خدمات و محصولات در حوزه روانشناختی کودک را فراهم می‌کند؛ در جایی که کیدورا تعهدی را قبول یا رد می‌کند، منظور از آن، بر عهده گرفتن تعهد یا رد آن از سوی شخص طرف اول قرارداد است.</p>
        <p>۲-۱- کاربر یا مشتری یا طرف دوم: شخص حقیقی یا حقوقی است که جهت استفاده از خدمات معرفی شده در کیدورا و یا خرید کالا تحت همین عنوان در نرم افزار کیدورا ثبت نام نموده است.</p>
        <p>۳-۱- حساب کاربری مشتری: حسابی است که شما جهت استفاده از خدمات معرفی شده در کیدورا و یا خرید کالا در نرم افزار اخیر ایجاد کرده‌اید.</p>
        
        <h2>ماده ۲: موضوع قرارداد</h2>
        <p>موضوع قرارداد عبارت است از اعطای اجازه به مشتری جهت بازدید از خدمات و محصولات نرم افزار و ثبت سفارش و خرید خدمات و محصولات در بستر نرم افزار نوروچی در چهارچوب شرایط و الزامات این قرارداد.</p>
        
        <h2>ماده ۳: حساب کاربری</h2>
        <p>۱-۳- هر کاربر برای استفاده از نرم افزار و عضویت در نوروچی لازم است اقدام به ایجاد یک حساب کاربری نماید؛ برای ایجاد حساب کاربری داشتن ۱۸ سال تمام شمسی برای اشخاص حقیقی ضروری می‌باشد. اعلام شماره تلفن همراه از دیگر موارد ضروری است.</p>
        <p>۲-۳- هر شخص تنها مجاز به افتتاح یک حساب کاربری در نوروچی است.</p>
        <p>۳-۳- هر کاربر مسئولیت صحت اطلاعات مندرج در حساب کاربری را می‌پذیرد و متعهد می‌شود که در صورت تغییر در هر بخش از این اطلاعات، حساب کاربری خود را در نوروچی به روز نماید. وارد کردن اطلاعات نادرست و غیردقیق ممکن است منجر به محرومیت کاربر از خدمات نوروچی شود و کاربر نمی‌تواند به این موضوع معترض گردد.</p>
        <p>۴-۳- شما با ثبت‌نام در نوروچی و ایجاد حساب کاربری به نام خود صحت انتساب تمام پیام‌های صادره از حساب کاربری خویش را پذیرفته و در نتیجه حق هرگونه اعتراض یا ادعای آتی مبنی بر انکار، تردید یا جعل داده‌ی پیام‌های ارسالی را از خویش سلب و ساقط می‌نمایید.</p>
        <p>۵-۳- در صورت عدم همکاری کاربر و ارائه نکردن اطلاعات مربوط در شرایط خاص که ممکن است احراز هویت کاربر از جانب شرکت ضروری تشخیص داده شود شرکت حق انسداد حساب کاربر را خواهد داشت.</p>
        
        <h2>ماده ۴: نحوه پرداخت</h2>
        <p>۱-۴- با توجه به اینکه اتصال به اینترنت برای استفاده از نرم افزارهای نوروچی ضروری است، شما می‌بایست اینترنت مورد نیاز را به انضمام سایر لوازم استفاده از نرم‌افزارهای نوروچی را تدارک ببینید و مخارج آنها را شخصاً تامین نمایید. بدین وصف، هزینه‌ای که به عنوان هزینه‌ی خدمات و یا فروش کالا محاسبه و از شما دریافت می‌شود مشتمل بر مخارج اینترنت مصرفی و موارد مشابه نبوده و تنها بهای کالا و خدمات ارائه شده است.</p>
        <p>۲-۴- برخی از خدمات و کالاهای ارائه شده توسط نوروچی شما را ملزم به پرداخت هزینه می‌کند. در چنین مواردی، شما هزینه کالا و خدمات را به صورت اینترنتی از طریق نرم‌افزارهای نوروچی پرداخت می‌کنید و موافقت می‌کنید مبلغ مشخص شده را بپردازید و از آن خدمات بهره ببرید. پرداخت مبلغی که شما موافقت می‌کنید به کیدورا بپردازید، مستلزم انتقال مالکیت مربوط به محتویات نیست.</p>
        <p>۳-۴- در صورتی که شما با پرداخت وجه مورد نظر خود از طریق درگاه‌های بانکی پرداخت اینترنتی، اعتبار حساب کاربری خود را شارژ نمایید و یا خریدی انجام دهید، برای سهولت در استفاده‌های بعدی، درگاه پرداخت به درخواست شما تمامی اطلاعات حساب بانکی کاربر به جز رمز دوم کارت را ذخیره می‌نماید تا در نوبت بعدی استفاده، شما برای شارژ اعتبار حساب کاربری خود، تنها نیازمند ورود رمز دوم (رمز اینترنتی) باشد. بدیهی است این اطلاعات به هیچ عنوان قابل استفاده از سوی نوروچی نبوده و نوروچی هیچ گونه دسترسی به این اطلاعات نخواهد داشت.</p>
        <p>۴-۴- اختلال در سرویس اینترنت یا هر دلیل دیگری که باعث شود فرآیند خرید به انجام نرسد باعث از بین رفتن حق شما نمی‌شود و با توجه به قوانین بانک مرکزی جمهوری اسلامی ایران و درگاه پرداخت وجه مربوط توسط بانک به حساب شما بازگردانده خواهد شد.</p>
        <p>۵-۴- در مواردی به تشخیص و صلاحدید نوروچی بسته‌های تشویقی به صورت عمومی و برای همه‌ی کاربران یا به صورت اختصاصی و برای کاربران خاص، به عنوان هدیه و بدون دریافت هزینه، برای کاربران در نظر گرفته می‌شود که در قالب آن یا مبلغ مشخصی به عنوان هدیه به اعتبار کاربر افزوده می‌شود یا تخفیف مشخصی به کاربر اختصاص می‌یابد. در صورتی که بسته ها دارای تاریخ اعتبار مشخصی باشند، پس از آن تاریخ معتبر نخواهند بود. مضاف بر آن و با توجه به ماهیت هدیه‌ایِ بسته‌های مذکور، به تشخیص نوروچی این بسته‌ها در هر زمانی قابل تغییر، تعلیق یا ابطال خواهند بود و نوروچی این حق را برای خود محفوظ می‌دارد که بدون تدارک هیچ دلیلی هر یک از این بسته‌ها را غیر‌فعال نماید.</p>
        <p>۶-۴- در صورتی که مبلغ کالا یا خدمات به دلیل فنی یا خطای سیستم و غیره، به اشتباه درج شده باشد و مبلغ واقعی متفاوت از مبلغ درج شده باشد، کیدورا مجاز است تا مبلغ اخیر را اصلاح نماید و ثبت سفارش کاربر ولو آن که نهایی شده باشد حقی برای وی ایجاد نمی‌کند.</p>
        <p>۷-۴- در صورتی که به هر دلیلی نوروچی بخواهد تمام یا قسمتی از مبلغ پرداختی از سوی شما را مسترد کند، وجه را به همان حسابی که وجه از آن پرداخت شده است مسترد می‌نماید خواه حساب اخیر متعلق به شما باشد یا شخص ثالث؛ در این صورت با پذیرفتن قوانین و مقررات شما استرداد وجه به حساب اخیر را پذیرفته و حق هرگونه ادعایی را از خود سلب و ساقط می‌کنید؛ بند اخیر حقی را برای شخص ثالث که حساب بانکی به نام اوست ایجاد نخواهد کرد و تقاضای استرداد وجه تنها صرفاً از سوی شما به عنوان ثبت نام کننده و طرف قرارداد قابل پذیرش است.</p>
        
        <h2>ماده ۵: محتوای ارسالی کاربران</h2>
        <p>۱-۵- شما مسئولیت تمام محتوایی را که به هر طریقی به سرویس نوروچی ارسال می‌کنید بر عهده دارید. محتوای ارسالی شما باید با رعایت کامل قوانین جمهوری اسلامی ایران از جمله قانون ثبت اختراعات طرح‌های صنعتی و علائم تجاری و جرائم رایانه‌ای باشد. با ارسال اطلاعات، شما ضمناً تایید می‌کنید که اطلاعات ارسال شده، محتوای محرمانه ندارد. کیدورا هیچ گونه ادعای مالکیت بر محتوای ارسالی شما ندارد. شما همچنان مالک معنوی محتوای ارسالی خود هستید و حق دستکاری در آن را دارید.</p>
        <p>۲-۵- شما حق ارسال و همرسانی مطالبی که غیرقانونی، آزاردهنده، دارای امکانِ سوء استفاده، تهدید، ناهنجاری، محرمانه، شامل تبلیغات غیرمجاز بوده و یا موجب نقض حریم خصوصی دیگران است را ندارید و مسئولیت کامل مطالبی که به هر نحوی به سرویس کیدورا ارسال می کنید تماماْ به عهده شماست. همچنین انتشار هر مطلبی که حق مؤلف، علامت‌های تجاری، رازهای تجاری، حق ثبت اختراع یا حق مالکیت دیگران را نقض ‌کند ممنوع است.</p>

        <h2>ماده ۶: مالکیت حقوق فکری و معنوی نرم افزارهای کیدورا</h2>
        <p>۱-۶- کلیه مالکیت معنوی و فکری نرم افزارهای نوروچی و تمام ملحقات آن از جمله نام، علامت تجاری و خدمات ارائه شده تحت این نام و… متعلق به نوروچی است و در نتیجه، شما تنها اجازه‌ی استفاده‌ی محدود و غیرانحصاری از خدمات نرم‌افزارهای نوروچی را تحت شرایط قرارداد حاضر دارید، بدون آن که این استفاده حقی برای شما نسبت به مالکیت نرم‌افزارهای کیدورا یا سایر حقوق معنوی مربوطه ایجاد نماید یا اجازه‌ی استفاده از نام، علامت تجاری، لوگو و ... را به شما اعطا نماید.</p>
        <p>۲-۶- شما نمی‌توانید نرم افزارهای نوروچی را تغییر دهید، بازتولید یا بازنویسی کنید یا از آن برای تولید یک برنامه مشابه استفاده نمایید؛ بدیهی است در صورت نقض این بند، طبق ضوابط و مقررات مربوطه در مراجع ذیصلاح قابل پیگرد کیفری خواهد بود.</p>
        <p>۳-۶- شما مجاز به استفاده از خدمات نرم افزارهای نوروچی جز در شرایط مقرر در این قرارداد نیستید و حق اجاره، فروش و به طور کلی انتقال نرم افزارهای کیدورا و حقوق ناشی از آن یا نمایش عمومی آن را نخواهید داشت.</p>
        <p>۴-۶- شما نمی‌توانید به هیچ یک از سرویس‌ها و برنامه‌ها و شبکه‌ی مرتبط با سرورهای نوروچی به صورت غیرمجاز دسترسی پیدا کنید یا در این راستا تلاشی انجام دهید و نیز نمی‌توانید با استفاده از مهندسی معکوس یا مترجم وارون به کد سطح بالا یا زبان ماشین دست پیدا کنید؛ بدیهی است در صورت نقض این بند، طبق ضوابط و مقررات مربوطه موضوع در مراجع ذیصلاح قابل پیگرد کیفری خواهد بود.</p>
        <p>۵-۶- شما نمی‌توانید برنامه را مشابه سازی کنید یا بخشی از برنامه را درون برنامه‌ی دیگری استفاده نمایید.</p>
        
        <h2>ماده ۷: تعهدات عمومی کاربر</h2>
        <p>۱-۷- پیش از استفاده از نرم افزار نوروچی کلیه شرایط و قوانین ذکر شده را به دقت مطالعه نمایید؛ چرا که شما با ثبت نام و استفاده از نوروچی می‌پذیرد که مفاد قرارداد حاضر را به دقت مطالعه کرده و قبول دارید و هرگونه ادعا و یا اعتراض آتی در این خصوص را از خود سلب می‌نمایید.</p>
        <p>۲-۷- نوروچی ممکن است با توجه به گسترش مداوم خدمات خود، توافق‌نامه‌ای را که در حال خواندن آن هستید به طور منظم به‌روزرسانی کند. این تغییرات از طریق نرم افزار نوروچی یا پیامک یا ایمیل به شما اطلاع رسانی خواهد شد و این امر به منزله ابلاغ به کاربر محسوب و استفاده مجدد از نرم افزار نوروچی به منزله قبول شرایط جدید می‌باشد؛ بدیهی است شما حق دارید تا شرایط جدید را نپذیرید، در این صورت نباید از نرم افزار برای ثبت سفارش جدید یا نهایی کردن آن استفاده نمایید زیرا استفاده از نرم افزار در هر نوبت منوط به امضای قرارداد مربوط به همان زمان است؛ البته در جهت حفظ حقوق مکتسبه کاربر، ثبت سفارشی که پیش از اعمال تغییرات جدید، ثبت و نهایی شده است، بر اساس همان قراردادی که در زمان نهایی شدن ثبت سفارش وجود داشته است عمل خواهد شد. استفادۀ مداوم شما از این سرویس، پس از انتشار نسخۀ جدید توافق‌نامه، پذیرش شما را نسبت به هرگونه تغییر تأیید می‌کند.</p>
        <p>۳-۷- شما تنها مجاز هستید از نوروچی برای رفع نیازهای شخصی خود استفاده کنید و باید از استفاده‌ی تجاری از خدمات آن اجتناب نماید. در صورت تخلف، چهار برابر هزینه‌ی خدمات انجام شده از سوی متخلف به عنوان حداقل خسارت وارده، اخذ خواهد شد. وصول این مبلغ نافی حق نوروچی برای طرح دعوای مطالبه خسارت مازاد احتمالی وارده نخواهد بود.</p>
        <p>۴-۷- شما می‌پذیرید که نوروچی می‌تواند هر زمان تنها به صلاحدید خود و بدون نیاز به تدارک هیچگونه دلیلی، یک حساب کاربری را مسدود کند و مانع استفاده شما از خدمات کیدورا گردد.</p>
        <p>۵-۷- شما می‌پذیرید که بسته‌های تشویقی اختصاصی و نه بسته‌های تشویقی عمومی که در این قرارداد پیش بینی شده است، برای استفاده‌ی شخصی شما در نظر گرفته شده و به همین دلیل می‌بایست از انتقال و فروش آن‌ها اجتناب نمایید.</p>
        <p>۶-۷- شما می‌پذیرید که اعتبار ناشی از بسته‌های تشویقی - پیش بینی شده در این قرارداد - غیر قابل تبدیل به وجه نقد است و از این رو نمی‌توانید وجه معادل بسته‌های تشویقی را از نوروچی مطالبه نماید.</p>
        <p>۷-۷- مسئولیت تمامی فعالیت‌هایی که از طریق حساب کاربری شما انجام می‌شود مطلقاً به عهده شخص کاربر است، در نتیجه ضروری است که در نگهداری اطلاعات حساب کاربری خود، از جمله نام کاربری و رمز عبور، حداکثر اقدامات لازم را مبذول دارید و از این طریق مانع استفاده دیگران از آن شوید. همچنین ضروری است که در صورت ظن به دسترسی ثالث به حساب کاربری خود، در اولین فرصت ممکن نسبت به تغییر رمز عبور خود اقدام نمایید و در صورت لزوم نوروچی را مطلع کنید.</p>
        <p>۸-۷- شما متعهد می‌شوید که در استفاده از خدمات نوروچی تمامی قوانین جمهوری اسلامی ایران را رعایت کنید، نرم افزار را برای اهداف قانونی بکار گیرید و در همه حال، با در نظر گرفتن حیثیت تجاری نرم افزارهای کیدورا مرتکب رفتاری نشوید که اعتبار نرم افزارهای نوروچی خدشه‌دار نماید. مسئولیت هر نوع اقدام شما که منجر به بروز آسیب بدنی، جانی یا مالی به خود یا دیگری گردد به عهده شماست و نوروچی در این خصوص مسئولیتی نخواهد داشت.</p>
        <p>۹-۷- مسئولیت استفاده از هرگونه کارت سرقتی یا غیرمجاز یا موارد مشابه از سوی شما صرفاً بر عهده کاربر بوده و مسئولیتی را متوجه نوروچی نمیکند.</p>
        <p>۱۰-۷- شما موظف‌اید هزینه‌ی خدمات را که وفق مفاد ماده ۴ این قرارداد توسط نرم افزارهای نوروچی تعیین می گردد، به یکی از طرق پیش بینی شده در آن ماده پرداخت نماید. پس از انجام خدمات، شما نمی‌توانید به میزان هزینه‌ی خدمات اعتراض کنید یا پس از پرداخت، تقاضای استرداد مبلغ پرداختی را بنماید. در صورتی که شما به هر علت - از جمله به خاطر اشکالات فنی، ارتباطی، قطع شبکه تلفن همراه، بروز نقص در نرم افزار و ... - نتوانید هزینه خدمات را پرداخت کنید، کیدورا مجاز خواهد بود که این هزینه را از اعتبار شما در کیدورا کسر کند یا مبلغ آن را از شما وصول نماید و شما نمی‌توانید نسبت به این اقدام اعتراضی داشته باشید.</p>
        <p>۱۱-۷- در صورت تاخیر کاربر در پرداخت حق الزحمه، کاربر متعهد به پرداخت خسارت به صورت روزانه معادل نیم درصد مبلغ پرداخت نشده به نوروچی می باشد.</p>

        <h2>ماده ۸: تعهدات کیدورا</h2>
        <p>۱-۸- نوروچی متعهد به تلاش برای معرفی کالا و خدمات باکیفیت است و در این راه تلاش می کند با به‌روزرسانی نرم افزارها متناسب با نیاز کاربران سطح خدمات معرفی شده را ارتقا بخشد.</p>
        <p>۲-۸- نوروچی متعهد به حفظ و حراست از اطلاعات محرمانه‌ای است که در نتیجه‌ی استفاده‌ی شما از خدمات کیدورا در نرم‌افزار ثبت و ذخیره می‌شود. این اطلاعات منحصراً عبارت است از: اطلاعاتی که شما به صورت مستقیم در فرم مشخصات ثبت نام (نام، نام خانوادگی، نشانی، تاریخ تولد، اطلاعات بارداری و تولد و شماره‌ی تلفن همراه) و ثبت سفارش در اختیار نوروچی قرار می‌دهید و اطلاعاتی که به طور غیرمستقیم و در نتیجه‌ی استفاده‌ی شما از خدمات نوروچی در این برنامه ذخیره می‌شود که عبارت است از اطلاعات مربوط به رشد کودک شما، موقعیت مکانی شما، تراکنش‌های مالی صورت گرفته در حساب کاربری جهت استفاده از خدمات نوروچی و اطلاعات مربوط به سخت‌افزاری که شما با استفاده از آن از خدمات نوروچی استفاده می‌کنید (نظیر سیستم‌عامل آن) و نهایتاً شیوه‌ی اتصال شما به اینترنت.</p>
        <p>۳-۸- در مواردی نوروچی به شما اجازه می‌دهد عکس، فایل صوتی یا تصویری، اطلاعات، دست نوشته یا نظرات خود را در نرم‌افزارهای نوروچی منتشر کنید. محتوای تولید شده - و نه کپی شده - توسط شما به شیوه‌ی مذکور در مالکیت شما قرار دارد، اما کاربران با بارگذاری این موارد روی نرم‌افزارهای نوروچی اجازه‌ی استفاده، تغییر و انتشار آن را به هر نحو و در هر زمان به صورت رایگان، غیر قابل رجوع و قابل انتقال به کیدورا واگذار می‌کند.</p>
        <p>۴-۸- بخشی از اطلاعات و محتوای ارائه شده در نوروچی شامل هرگونه متن، گرافیک، موسیقی، صدا، عکس، فیلم، و سایر موارد، توسط تیم نوروچی تهیه می‌شود و بخش دیگر محتوایی است که توسط افرادی که از سرویس استفاده می‌کنند (شامل نظرات و دیدگاه‌های کاربران) ارائه می‌شود. نوروچی همواره تلاش می‌کند که محتوایی دقیق، کامل و به‌روز ارائه دهد، با این حال نوروچی نمی‌تواند ضمانت و مسئولیتِ دقت، کامل بودن، و یا به‌روز بودن هر گونه محتوا را به عهده بگیرد، خواه این اطلاعات توسط نوروچی و تامین‌کنندگان آن و یا کاربران نوروچی ارائه شده باشد.</p>
        <p>۵-۸- محتوا و خدمات نوروچی برای اهداف آموزشی، سرگرمی و غنی‌تر کردن تعاملات شما با فرزندانتان طراحی شده است. نوروچی هیچ گونه ضمانتی در رابطه با استفاده از هر یک از محتواها، خدمات یا برنامه‌های کاربردی به شما نمی‌دهد. محتواها، اطلاعات و خدمات نوروچی به تنهایی برای خدمات یا تشخیص‌های روانشناختی، آموزشی، درمانی یا سلامت در نظر گرفته نشده است و نیاز است که والدین در کنار این خدمات مراجعات مستمر خود به پزشک کودک را داشته باشند. در صورتی که کودک شما مبتلا به اختلال جسمی و یا ذهنی است و یا مبتلا به بیماری خاص است قبل از انجام بازی‌هایی که ممکن است برای او سخت باشد حتما با پزشک و یا مشاور کودک مشورت نمایید.</p>
        <p>۶-۸- نوروچی هیچ گونه مسئولیتی در رابطه با نتایج استفاده از خدمات ارائه شده ندارد. کیدورا توصیه می‌کند که والدین و یا سرپرستان هرگز فرزندان خود را بدون مراقبت‌های حرفه‌ای رها نکنند و برای حل هر گونه مسئله و بیماری حتما به پزشک خود مراجعه کنند. شما نباید صرفا بر اساس اطلاعات و خدمات موجود در کیدورا اقدام به عمل کنید.</p>
        <p>۷-۸- اطلاعات ارائه شده از سوی کاربر توسط هوش مصنوعی نوروچی جهت ارائه برنامه شخصی سازی شده برای شما پردازش خواهد شد.</p>
        <p>۸-۸- نوروچی هیچگونه مسئولیتی در خصوص عملکرد اشخاص ثالث (هکرها) که ممکن است موجب حدوث نقص یا اشکال و ایرادی در حساب کاربری شما گردد نخواهد داشت.</p>
        <p>۹-۸- نوروچی متعهد است کلیه تغییرات، اصلاحات و الحاقات قرارداد حاضر را از طریق نرم افزارهای نوروچی یا ایمیل یا پیامک به کاربران اطلاع دهد که این اطلاع به منزله ابلاغ به کاربر محسوب می‌گردد؛ هر کاربر می‌تواند عدم تمایل خویش را نسبت به استفاده از خدمات پیامکی نرم‌افزار اعلام کند و تقاضای قطع این خدمات را داشته باشد. در صورت طرح چنین تقاضایی، نظر به امکان ایجاد اختلال در روند خدمت‌رسانی، مسئولیتی متوجه کیدورا نیست و کاربر حق اعتراض نخواهد داشت.</p>

        <h2>ماده ۹: خط مشی رازداری و امنیت نرم‌افزار کیدورا</h2>
        <p>۱-۹- نوروچی بر مبنای قوانین جرایم رایانه‌ای متعهد به انجام اقدامات امنیتی لازم و مناسب سخت‌افزاری و نرم‌افزاری برای جلوگیری از دسترسی‌های غیر‌مجاز و افشا یا تخریب اطلاعات شخصی و حفظ حریم خصوصی شماست. به منظور ارائۀ بهترین خدمات، ما به برخی از اطلاعات شما که با توافق خودتان در دسترس ما قرار می‌دهید نیاز داریم؛ اطلاعاتی چون شماره موبایل، نام، آدرس پست الکترونیکی، نام کودک، سن کودک و اطلاعات تکاملی کودک. کارمندان نوروچی ضمن قبول تعهدات محرمانگی به صورت طبقه‌بندی شده و براساس نیاز، اجازه دسترسی به اطلاعات شخصی شما را دارند و در صورت تخطی از تعهدات محرمانگی با پیگرد قانونی مواجه خواهند شد. شما هر زمانی که بخواهید از حق دستکاری، اصلاح و لغو اطلاعات شخصی خود، مخالفت با استفاده‌ی ما از آن و یا لغو رضایت‌نامه‌ای که به ما می‌دهید برخوردار خواهید بود. نکته مهم این که، ما فقط اطلاعاتی را جمع آوری می‌کنیم که برای استفاده از خدمات ضروری می دانیم. لیست مجوزهای مورد نیاز درخواستی از کاربران در نرم‌افزار نوروچی شامل عکس، رسانه و فایل است و با توجه به اینکه امکان انتخاب عکس پروفایل از فایل‌های موجود در حافظه گوشی وجود دارد این دسترسی نیاز است.</p>
        <p>۲-۹- نوروچی هیچ گونه مسئولیتی در برابر سیاست‌های حفظ حریم شخصی و کاربری شرکت‌ها، وبسایت‌ها یا اپلیکیشن‌‌هایی که به تناسب حوزه فعالیت با آن‌ها همکاری می‌نماید ندارد.</p>
        <p>۳-۹- اطلاعات شما در سرورهای امن ما نگهداری می‌شود و ما از این داده‌ها به عنوان دارایی‌هایی که باید حداکثر حفاظت از آنها وجود داشته باشد، محافظت خواهیم کرد. ما اطلاعات شخصی شما را به اشخاص ثالث نمی‌فروشیم، اجاره نمی‌دهیم و به اشتراک نمی‌گذاریم؛ مگر به موجب اعلام رضایت صریح شما و یا احکام قضایی. اطلاعات جمع‌آوری شده در پلتفورم‌های مربوط به نوروچی، تنها به منظور بهبود خدمات‌رسانی، انجام تحقیقات (بدون ذکر نام و با حفظ کامل حریم خصوصی) و توسعه محصولات مرتبط با کودکان مورد استفاده قرار می‌گیرد. ما از آدرس ایمیل شماره تلفن شما فقط برای ارسال ایمیل، پیام و اطلاعات مربوط به خدمات ارائه شده توسط نوروچی یا شرکای تجاری آن استفاده خواهیم کرد. با اخذ رضایت صریح شما، ما ممکن است اطلاعات شما را با شرکای تجاری، سهامداران، تأمین کنندگان و سایر شرکت‌های وابسته‌ی نوروچی به اشتراک بگذاریم.</p>
        
        <h2>ماده ۱۰: اقامتگاه و نحوه ابلاغ</h2>
        <p>ابلاغ به شما از طریق ایمیل و یا تلفن همراهی که به هنگام ثبت نام در نرم افزار نوروچی معرفی کرده‌اید صورت می‌پذیرد؛ بنابراین هرگونه ایمیل یا پیامک ارسالی از سوی کیدورا در خصوص مفاد این قرارداد و الحاقیه‌ها و تغییرات احتمالی نرم افزار نوروچی معتبر تلقی شده و واجد اثر می‌باشد؛ همچنین هر گونه ابلاغ کاغذی به نشانی معرفی شده از سوی کاربر به عنوان اقامتگاه قراردادی وفق ماده ۱۰۱۰ قانون مدنی معتبر و قانونی است.</p>
        
        <h2>ماده ۱۱: قانون حاکم و شیوه حل اختلاف</h2>
        <p>این قرارداد وفق ماده ۱۰ قانون مدنی و مطابق قوانین تجارت الکترونیک و سایر مقررات کشور جمهوری اسلامی ایران تنظیم گردیده و تابع آن می‌باشد و هر گونه اختلاف در خصوص این قرارداد از قبیل اعتبار، تفسیر، اجرا، فسخ، خسارت و غیره از طریق یک داور که توسط انجمن صنفی کسب و کارهای اینترنتی، تعیین می‌شود، حل و فصل خواهد شد و رای داور قطعی و لازم‌الاجرا می‌باشد؛ شرط داوری حاضر مستقل از این قرارداد بوده و در هر حال، حتی در فرض فسخ یا بطلان قرارداد اصلی، معتبر و لازم‌الاتباع می باشد.</p>
        <p><b>تبصره-</b> در صورتی که انجمن در زمان اختلاف وجود خارجی نداشته یا از تعیین داور ظرف یک ماه خودداری کند، تعیین داور با اتحادیه کسب و کارهای مجازی است و در صورت تحقق شرایط مشابه برای اتحادیه، تعیین داور با سازمان نظام صنفی رایانه‌ای است؛ البته در صورتی که هر یک از نهادهای ناصب داور در نهاد دیگری ادغام شوند نهاد اخیر مرجع نصب داور خواهد بود و نوبت به مرجع بعدی نخواهد رسید؛ لیکن در صورت فقدان چنین مرجعی به ترتیب فوق عمل خواهد شد.</p>
        
        <h2>ماده ۱۱: لغو توافقنامه</h2>
        <p>هر یک از طرفین می تواند این توافقنامه را حتی بدون هیچ دلیلی، در هر زمان، به طور موقت یا دائمی و بدون اطلاع قبلی خاتمه دهند. بعد از خاتمه، شما دیگر نمی‌توانید به سرویس دسترسی داشته باشید. کیدورا در صورت قطع سرویس خود، حق دریافت هزینه‌ای را نخواهد داشت.</p>
        
        <h2>ماده ۱۲: استقلال مفاد توافقنامه</h2>
        <p>اگر هر یک از مفاد این توافقنامه توسط یک دادگاه یا دیگر نهادهای قانونی به دلایلی نامعتبر تشخیص داده شود، بخش‌های دیگر آن قابل استناد و معتبر باقی می‌مانند.</p>
        
        <h2>تماس با ما</h2>
        <p>اگر در مورد این توافق‌نامه یا سرویس کیدورا، سوال، ابهامی و یا پیشنهادی دارید لطفا از طریق ایمیل بخش پشتیبانی به آدرس info@neurochi.ir با ما در تماس باشید.</p>
      </div>
      <router-link to="/" class="back-button">بازگشت به صفحه ورود</router-link>
    </div>
  </div>
</template>
